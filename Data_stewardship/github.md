Tijdens dit RNA-seq project heb ik GitHub gebruikt als centrale omgeving voor het beheren en documenteren van alle analyseonderdelen. Door te werken met een duidelijke en consequente mappenstructuur (met aparte mappen voor scripts, ruwe en verwerkte data, resultaten en bronnen) bleef het project overzichtelijk en goed navigeerbaar. Elk script is apart opgeslagen per analysetaak (zoals preprocessing, mapping, differentiÃ«le expressieanalyse, GO- en KEGG-analyse), waardoor elke stap van de workflow eenvoudig te volgen is.

De naamgeving van bestanden is systematisch en beschrijvend gekozen, zodat direct duidelijk is wat de inhoud van elk bestand is. GitHub werd niet alleen gebruikt om alles op te slaan, maar ook om veranderingen in de scripts bij te houden. Door met commits te werken, werd elke aanpassing automatisch vastgelegd. Zo kun je altijd terug naar een vorige versie als er iets misgaat. In de scripts zelf staat uitleg in de vorm van commentaarregels, waarin bijvoorbeeld staat welke functies worden gebruikt, welke bestanden nodig zijn en wat je als resultaat kunt verwachten.

De overzichtelijke structuur en heldere uitleg op de GitHub-pagina maken het project goed te volgen voor anderen. De mappen zijn logisch ingedeeld en de README-bestand legt duidelijk uit hoe alles werkt. Ook zijn een flowschema en een volledig script toegevoegd, zodat het hele analyseproces stap voor stap gevolgd of herhaald kan worden. GitHub is in dit project dus gebruikt als hulpmiddel om alles gestructureerd en transparant te houden.



